---
title: Bezienswaardigheden
description: Curacao heeft leuke en interessante bezienswaardigheden. We hebben een top 10 voor jou geselecteerd van degenen die je zeker niet mag missen.
author: Deanna
date: 2021-12-20
tags:
  - post
  - ontdekcuracao
---
# Top 10 bezienswaardigheden op Curacao


Op curacao zijn er talloze diverse activiteiten te doen. Naast het bezoeken van de vele prachtige stranden is er nog zo veel meer wat Curacao te bieden heeft.

## Bezienswaardigheden

Curacao heeft een heel aantal leuke en interessante bezienswaardigheden. We hebben een selectie voor jou gemaakt van de top 10 bezienswaardigheden die je zeker niet mag missen. Curacao is bij uitstek geschikt om een auto te huren en het eiland zelfstandig te ontdekken. Ontdek het Westen van Curacao en breng een bezoekje aan het National Sheta Boka park en Christoffelpark. Prachtige natuurparken waar je veel flora en fauna kunt bewonderen. Vervolg je route richting Wespunt en ga heerlijk relaxen op één van de vele prachtige witte zandstranden die Curacao bezit zoals Playa Kalki, Playa grandi, Playa Jeremi en Lagun. Deze prachtige stranden zijn zeker een bezoekje waard.

![photograph of the beach](https://cms.holidayrentalscuracao.nl/assets/uploads/2021/08/ontdek-curacao_vakantie_curacao-1.jpg)

1. Sheta Boka Nationaal Park
Shete Boka  is één van de grootste nationale parken van Curacao. De kustlijn is meer dan 10 km lang en heeft diverse baaien waar diverse soorten schildpadden hun eieren leggen. Boka is in feite een inham. Één van de bekendste attractie van het park is Boka Tabla, een grot die van één zijde vanaf land toegankelijk is, en waar aan de andere zijde de opgestuwde zee naar binnen stroomt.
Er zijn twee wandelroutes; de Boka Pistol Trail en de Boka Wandomi Trail. Beide wandelroutes duren ongeveer een uur. Bij de Boka Pistol Trail wordt je naar Boka Brown gebracht waar de zeeschildpadden aan land komen om hun eieren te leggen. Ook kom je langs bij Boka Pistol waar de hoge golven tegen de kust slaat alsof er explosies plaats vinden. Bij de Boka Wandomi Trail kom je langs blokken van lavastenen en wordt je naar Boka Wandomi gebracht en de door de zee gecreëerde Natuurlijke Brug van Curacao.
Bezoek de website van het Sheta boka park voor alle informatie.

2.  Sea Aquarium
Het Curaçao Sea Aquarium behoort tot één van de uniekste aquaria in de wereld. Alles in de aquaria, van de vissen en koralen tot het zand op de bodem van de aquariumtanks is afkomstig van de zeeën rondom Curacao. Niets in de aquaria is kunstmatig, alles is 100% echt.
Je kan zelf het sea aquarium ontdekken maar gedurende de dag zijn er ook diverse geplande activiteiten. Geniet van de dolfijnenshow waar trainers laten zien wat de dolfijnen allemaal kunnen. Ook zijn er zeeleeuwen op het park aanwezig. De trainer verteld veel wetenswaardigheden over de dieren en er is ook voldoende ruimte om vragen te stellen. Op bepaalde tijden kun je ervaren hoe de haaien en de flamingo's worden gevoerd en kun je deelnemen aan de tour door het Sea Aquarium waar je alles te weten komt over de flora en fauna die er is te zien. Het Sea Aquarium is elke dag geopend van 8:00 tot 17:00 uur en staat garant voor een dag vol plezier.

3.  Christoffel Nationaal park
Christoffelpark is het grootste nationale park van Curacao. Natuurliefhebbers kunnen hier genieten van de vele soorten dieren en planten, die niet gemakkelijk elders op het eiland te vinden zijn. Bijvoorbeeld wilde orchideeën, de palabrua, de zeldzame inheemse kerkuil en de Antilliaanse witstaarthert (waarvan er slechts ongeveer 250 nog van leven) en nog veel meer.
Er zijn acht wandelpaden, zodat de bezoeker de keuze kan maken tussen een eenvoudige wandeling, of bijvoorbeeld een uitdagende wandeling naar de top van de Christoffelberg. Het park organiseert ook speciale activiteiten, waaronder safari's, herten kijken, presentaties met dieren, grot excursies, een begeleide tour door het park en vele speciale trips zoals volle maan wandelingen en zonsopgang safari's. 



